camma 81

sed non manu humana — saltem non data opera.''
Hic conticui concius me sine spe fluctuare. “Tibi
nunc, Godfrey, explicare nequeo,’' dixi, me quasi pur-

gans. “Necdum mihi hactenus ad penitus excogitan-
dum otium suppetivit. Tantulum tibi pro uno die
sufficiet.”

“Recte mones,” ait in me renidens, “habeo satis
pro uno die. Nunc iam vale. Sub itinere versus do·
mum circa mediam noctem, si res tunc finivero, te
visam.''

Suspirio respondi. Sollertia Godfrey mihi subinde
taedium afferebat. lam cupidissimus quietis eram, et
tamen tam multa supererant curanda. llle, tametsi
sciebam eum laboribus plenum diem exegisse, munus
que ei historiae plurium antium¹ diurni exscribendae
usque imminere, tamen erat viribus recens.

“Recte statuis‚” respondi. “Si lumen in fenestra
mea videris, ascende. Sin minus, me decubuisse scito;
si vero me suscitaveris, te occidam.”

“Leges pacti prob0,’' ridens respondit, dum illi
ostium pandi.

Ut in ambitu revertor, Parks mihi occurrit.

“Rogers in lectum condidi,'' mihi retulit. “Cras
mane ille iterum valebit. Ipse tamen homo curiosus
est„

“Quam diu eum novisti, Parks?'’

“Quinque annos ipse apud Vantine exegit. Haud
multum de eo scio; est ipse homo tacitumus; non
multa propalat, cuncta secum sollicitus meditatur.

1. Colunwllas diurnorum(ephemeridum) sic rectius vocari Ι
arbitron unua, dotium ordines, strias, strigas Latine, sonant.

 

