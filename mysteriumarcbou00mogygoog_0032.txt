emus amomum 17

“Nescio, mi Here ; Anglice fere nihil sciebat -
Francum eum fuisse puto.'’

Goldberger iterum deorsum in cadaver specta·
bat et caput mutabat.

“Prosequere !'' ait ille.

“Is vero tam erat animo concitus,” pergit Parks,
“ut vel quod parum Anglice sciverit, ei excidisset'’

“Qua de causa eum concitatum fuisse iudica·
visti?’'

“lta balbutivit, ita oculi scintillabant. Inde puta·
vi eum intravisse, ut hic mortem suicidio oppeteret
- nec mirarer si reperires eum alicunde evasisse.
Quodammodo in mentem mihi vehit satius fore eum
exigere, quam pagellam eius hero Vantine exhibere
— utinam ita fecissem — atvero pagellam eius ad
herum Vantine detuli, herus vero Vantine eum per
me considere iussit atque se opperiri, prohinc iterum
descendi, hominem huc intromisi, herumque Vantine
mox adventurum ei dixi, quo facto, Rogers et ego ad
prandendum recessimus, ibique ad tinnitum usque
nolae sedebamus, tum ego huc accessi, ubi herum
Vantine praestolautem reperi.’'

“Aisne tu te Rogersque discessisse, atque hunc
peregrinum hic solum reliquisse?”

“Triclinium famulorum, Here, in extrema fauce
est lanuam apertam reliquimus ut prospectus nobis
per longitudinem faucium in atrium usque ostii pa·
teret. Si 'e conclavi egressus esset, nobis eum videre
licuisset.’'

“N ec est ipse in ambitum egressus dum vos ibi
morabaminil''

“Non est.”

 

