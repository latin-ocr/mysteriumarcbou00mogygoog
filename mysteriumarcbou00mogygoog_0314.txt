rurus nmunns uisurus 299

Ultimus dramatis actus usque edendus erat, uti God-
frey dixerat, qui et bombam memoravit - et ma·
gnam quidem! Mirabar quid id futurum esset Unum
certum esse scivi: si Godfrey id apparavit stupendum
id esse futurum. '

Complura erant inter munera mea quae curam
meam efflagitarent, ego autem tanta adveneram mo
ra, horaeque matutinae tam cito labebantur, ut quum
ministellus ingressus heros Grady et Simmonds in
atrio adesse meque convenire velle nuntiasset, eorum

adventum cum adventu exspectato Godfrey nihil
commune habere putarem. Tum horologium aspicio
videoque quinque tantum minuta ante duodecimam
superesse, et tunc demum intellexi auctores dramatis
congregari.

“Introduc eos,'' aio puero; illi mox intraverunt.

Grady admodum videbatur esse perturbatus.
Vultus eius plerumque floridus modo pallebat pendu-
lus, genae foede sulcatae, cutis sub oculis rugata erat,
oculi autem ipsi sanguine suffusi. Ex aspectu eius
colligebam eum somno caruisse; totam noctem Cro-
chard quaesitando exegisse - et satis clarum erat to·
turn laborem in cassum fuisse. Simmonds quoque iere
confectus esse videbatur, nec dubium quin omnem
veneni olfacti noxam necdum penitus eluctatus sit

“Gaudeo te melius habere, Simmonds,” manu
molesta „eum alloquor. “Nonne ‘facilis descensus

“Verum memoras,” probat Simmonds in sellam
se demittens. “Paucillo plus eius rei effecisset ut nun·
quam expergiscerer.”

 

