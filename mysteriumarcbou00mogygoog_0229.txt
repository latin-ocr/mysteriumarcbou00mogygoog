214 nusquamst ARcAE Bouto

capis? Tuus ille admirabilis rinnand hoc perpetra·
‚vit” digito cadaver demonstrans.

Acsi gravi ictu in capite percussus essem sensi,
atrique ante oculos meos circuli gyrare mihi vide·
bantur...

“Accede sis eo, ad fenestram,'' quasi imperiosa
voce Godfrey me affatur, “auramque pete recentem.”

Parui automati instar, stetique quadraturae fene·
strae applicitus, oculos in frequenti pascens Platea
dum turbae populi sursum deorsumque fluctuabant,
facinoris tam prope ad se perpetrati prorsus ignarae.
Et sic denique placida multitudinis tranquillima, item
conspectus mundi cursum suum solito more perfici-
entis partem dumtaxat fiduciae mei atque vires mihi
restaurarunt. Verum ne nunc quidem satis intellexi.

“Fuitne is Armandl’' quaero vultum in cubicu-
lum revertens, “Armandne in angulo iacebat ?”

“Certissima is ipse fuit‚'' respondet Godfrey.
“Quis alius id esse poterat?'’
, “Godfrey,” subito clamavi, quum meminisse in·
ciperem, “vidistine eius oculos dum ibi iacens obser·
vabat hominem circa arcam occupatum ?”

“Vidi; vidi eius oculos.’'

“Hi iidem erant oculi . . .'’

“Iidem oculi.’'

“Risus autem - audivistine eum risum ?”

“Audivi, profecto.'’

“Ego hunc iam anter audivi,’' asserui ego, “tu
autem nervos meos esse putavisti l”

Paululum conticui, quod memoria eius rei co-
horrui. '

 

