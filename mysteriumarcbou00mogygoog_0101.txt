ἢ 86 uvsrruruu rnen souis

aliquid celans, cuius lineamenta horridi quid suade-
bant. Verum ego me composui et intravi. Et Parks
secutus fores clausit.

Anticum cubiculum duas babebat fenestras, po-
sticum autem, cornu domus, habebat tres. Cunctae e
rant obseratae; verumtamen tabellulae vitreae absur-
dissime fragiles obices mihi videbantur adversum
quemlibet qui revera intrare vellet.

“Num nulli foruli lignei ad tegendas has lene
stras usquam exstant ?’' quaero.

“Quin exstant; heri tantum sublati et in carpus-
culum¹ reconditi sunt. Visne eos referam i”

“Satius puto,” respondi. “Egesne ullius opera?”

“Non egeo; haud sunt graves. Si hic praestolabe-
ris dum ego loris eos pependero, tu intrinsece uncos
instringes.''

“Recte statuis,” probavi eius propositum, et
Parks prodiit.

Interea ego posticum cubiculum intravi, et ante
arcam Boule constiti. Mihi quidem haec petulantia
quadam se ostentare videbatur tanto fulgore lumi-
num perfusa, singula frustula operis intestinarii mil·
le radiis luminum reverberatis corusca. Species ea
erat iactabunda‚ species vanae ostentatricis, aliorum
observationis cupidae - prorsus ut hera quondam
Montespan animo fingi possit, ut in ambitu specula-
rio Versalibus solita sit sese iactans vestium susur-
ro comitata, corporeque, conscia venustatis, nutans
decursare. Sed et aliquid minax, sinistrum ac pestife-
rum -

1. Corpusculus, -r', ea pars domus quae sub terra est.

 

